# Developer Kahvesi Podcast Etik Kuralları (Code of Conduct)
Developer Kahvesi, konuklarına ve dinleyicilerine cinsiyet, yaş, din, dil ve ırkına bakılmaksızın
her türlü taciz, baskı ve hakaretten uzak sesli bir paylaşım platformu ve deneyimi sunmayı amaçlayan ve ağırlıklı olarak
Türkçe yazılım geliştirme içeriği yayını yapan bir platformdur.

Yayınlarımızda veya yayınlarımız ile ilgili paylaşımlarda taciz, baskı veya hakaret içeren unsurlar hiç bir şekilde hoş görülmez.
Yukarıda belirttiğimiz olumsuz unusurların tespit edilmesi durumunda kayıt sonlandırılır ve/veya kayıt paylaşım kanallarımız
vasıtasıyla yayınlanmaz.

Taciz, baskı ve hakaret kişi veya kişilerin cinsiyeti, yaşı, dini, dili, ırkı veya fiziksel görünümü ile her türlü olumsuz ifadeyi kapsar.
Bu tür olumsuzlukları sergileyen konuklarımızın uyarılarımızı dikkate alarak bu tavırlarından vaz geçmesini bekliyoruz.
Kayıtlarımıza sponsor olan kurum veya kişilerin kayıtlarımızda kullanılmak üzere bize iletecekleri içeriğin de Etik Kurallarımıza uygun
olmasını bekliyoruz.

Yayınlarımızda Etik Kurallarımız ile çelişen ve doğrudan sizi hedef alan içerik olduğunu düşünüyorsanız Developer Kahvesi sosyal
medya kanallarından bize ulaşıp düzeltme veya özür metni yayınlanmasını veya kaydın yayından kaldırılmasını talep edebilirsiniz. Bu doğrultudaki
talepleriniz Developer Kahvesi ev sahipleri (host) tarafından en kısa zamanda değerlendirilip, itirazınızın muteber görülmesi durumunda
Etik Kurallarımız çerçevesinde gerekli adımları zaman kaybetmeden atacaktır.

Kayıtlarımızın düzenlenmesi aşamasında RTDNA (Radio Television Digital News Association)
tarafından yayınlanan [kılavuzu](https://www.rtdna.org/content/guidelines_for_ethical_video_and_audio_editing) takip ediyoruz.

[<< Ana Sayfaya Dön](../README.md)
